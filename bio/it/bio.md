Tommaso “Tommi” Marmo è un ricercatore indipendente, attivista, artista e tessitore di connessioni che si occupa di tecnologia politica, formazione sui diritti digitali, e decrescita digitale.

La missione di Tommi è creare ponti e connessioni, incrociando storie e esperienze in attività interdisciplinari sui temi più diversi. Il suo lavoro si impegna su più fronti, e nel corso del tempo si è dedicato a diverse lotte. Da adolescente, è stato speaker di [Radioimmaginaria](https://radioimmaginaria.it) e caporedattore delle antenne di Sanremo e Riva Ligure. Nel 2019 ha co-fondato il presidio di [LIBERA](https://libera.it) del Liceo G.D. Cassini di Sanremo, intitolato a Rosario Livatino. Nel 2020 ha ideato e organizzato <cite>[Scambi](https://scambi.org/)</cite>, il festival dei Laboratori Paneuretici, di cui ora è presidente. Nel 2023 si è laureato summa cum laude in <cite lang=en>[Philosophy, International Studies, and Economics](https://unive.it/pise/)</cite> all’università Ca’ Foscari di Venezia, con una tesi intitolata <cite>[Computer Sciences are Social Sciences](https://tommi.space/csss/)</cite>. Dalla ricerca per la sua tesi è nata <cite>[La Nostra Rete](https://ournet.rocks/it/)</cite>, un progetto laboratoriale pluriennale, ancora in corso.

Da inguaribile entusiasta e curioso, Tommi ha collaborato anche con [Giffoni Film Festival](https://www.giffonifilmfestival.it), è stato capo scout [AGESCI](https://agesci.it) ed è socio del [Club Tenco](https://clubtenco.it), di [Banca Etica](https://bancaetica.it), dell’[Association of Internet Researchers](https://aoir.org) e della [Coalition for Independent Technology Research](https://independenttechresearch.org). È anche creatore e amministratore di [Pan](https://pan.rent/about), istanza del [Fediverso](https://it.wikipedia.org/wiki/Fediverso).

Nel tempo che gli rimane, o se ne trova, Tommi contribuisce a progetti di Software Libero, è un appassionato giocatore di giochi di ruolo, ciclista antifascista e <em lang=it>couchsurfer</em>.
